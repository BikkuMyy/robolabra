## Viikkoraportti 4

Tuntimäärä ~8h

Tällä viikolla ohjelman ja robotin toiminnallisuudet säilyivät pääasiassa ennallaan ja fokus oli enemmän refaktoroinnissa, debuggauksessa ym. hiomisessa. Tätä kirjoittaessa en ole vielä saanut labtooliin toisen koodikatselmoinnin tietoja, joten se jäi tekemättä.

Tein pientä refaktorointia koodiin koodikatselmoinnin ehdotuksien perusteella eli koodista lähti turhia lyhenteitä ja muutamat metodit saivat selkeämmän nimen. Lisäksi poistin liukuhinan väliaikaisen pysäyttämistoiminnon kosketussensorilla, koska en kokenut sitä enää tarpeelliseksi, kun liukuhihna joka tapauksessa pysähtyy aina, kuin palikka tulee valosensorin kohdalle. Lisäsin myös koodiin viime viikolla unohtuneita javadoceja ja korjasin vanhoja tarpeen mukaan. 

Koska valosensori osoittaa alaspäin, on alusta asti ollut ongelma saada sen normaaliarvo määritettyä oikein ja oletettavasti siitä johtui myös edellisellä viikolla ilmennyt bugi robottia käynnistettäessä. Tällä viikolla bugi äityi entistä kummallisemmaksi, joten käynnistyksen yhteydessä varmistetaan, että normaaliarvo saadaan asetettua oikein. Lisäksi lajittelun raja-arvo muutettiin riippuvaiseksi normaaliarvosta, joka on eri valaistuksessa eri suuruinen ja vaikuttaa lajitteluun. Todellinen syy kuitenkin löytyi sovelluslogiikasta ja se saatiin korjattua.

Palikoiden lajittelutarkkuudessa esiintyi viime palautuksessa ongelmia, joten valosensori kalibroitiin eri tavalla, jotta se tuottaisi tarkempia lukemia ja eriväristen palikoiden arvot olisivat kauempana toisistaan. Näin saatiin robotti lajittelemaan palikoita luotettavammin, siitä myös [video](https://www.dropbox.com/s/vsh96c9fxojkvdj/MVI_7978.MOV?dl=0). Testausvaiheessa yksi robotin rakenteellisista ongelmista äityi sietämättömäksi, joten rakennetta päätettiin muuttaa sen korjaamiseksi.